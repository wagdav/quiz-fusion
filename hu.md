Nukleáris TOTÓ
==============

1.  Mi a magfúzió?
    * Nehéz atommagok hasítása.
    * A folyamat, amikor a fúziós nyuszik összeállnak, mint két kicsi lego.
    * Könnyű atommagok egyesülése energiafelszabadulás mellett.
    * Antioxidánsok és szabadgyökök egyesülése.

2.  Mi a fúziós reaktor üzemanyaga?
    * Biogáz, de csak szarvasmarhából.
    * Urán.
    * Fény (Carbonated Vodka).
    * Nehéz hidrogén (deutérium) + lítium.

3.  Hol lelhető fel a fúzió egyik alapanyaga, a deutérium (nehéz hidrogén)?
    * Benned van.
    * Toi-toi tartalmában.
    * Villámokkal kísért nyári záporban.
    * Az előző háromban mindben benne vagyon!

4.  Hol található a fúzió másik alapanyaga, a lítium?
    * A szénbányászat egyik mellékterméke.
    * A Nirvana egyik albumán.
    * Csak a Pilisben, mert ott van az Univerzum szívcsakrája.
    * Megtalálható a tengervízben, és csaknem minden vulkanikus kőzetben.

5.  A fúziós berendezésekben az üzemanyag plazma halmazállapotban van, ami ...
    * az élőkre jellemző kocsonyás anyag (vérplazma, sejtplazma).
    * szabad elektronok, ionok és atomok elektromosan semleges keveréke.
    * nem'tom mi, de sunáznám.
    * multi-dimenzionális trajektóriák konvergenciája.

6.  Hol fordulhat elő plazma halmazállapot a természetben?
    * Pl: villám, ionoszféra, csillagok…
    * Plazmagránátban.
    * A vulkánkitörés során kiömlő láva ilyen.
    * Szerencsére szabadon sehol.

7.  Mekkora hőmérséklet van egy fúziós berendezésben?
    * Mint a Nap felszínének hőmérséklete (kb. 6000 °C).
    * Kb. 150 millió °C.
    * 90 fok derékszög.
    * Úgy 42 csilliárd-billiárd fok.

8.  Mi a fúziós energiatermelés előnye?
    * Gyakorlatilag kimeríthetetlen üzemanyag-tartalék.
    * A reakció végterméke nem radioaktív.
    * Nem keletkeznek üvegházhatást okozó gázok.
    * Ez mind!

9.  Hogyan lehet összetartani 150 millió °C hőmérsékletű plazmát a Földön?
    * Mágneses térrel.
    * Fúziós óvszerrel, mert az erre a célra lett kifejlesztve.
    * Gravitációs csapda.
    * Folyadékhűtésű edénnyel.

10. Hogy lehet ilyen magas hőmérsékletre fűteni a plazmát?
    * Fluxus-kondenzátorokkal.
    * A plazmát többek között mikrohullámú sugárzással és semleges atomnyalábbal
      fűtik fel.
    * Csak a legjobb minőségű pannon akácfából készült faszénnel.
    * Ilyen magas hőmérsékletre csak hasadóanyaggal lehet fűteni egy anyagot.

11. Mi történne egy fúziós erőműben, ha üzemzavar miatt teljesen megszűnne a
    mágneses tér és forró plazma a berendezés falához csapódna?
    * Mini feketelyukak és antianyag csomók keletkeznek, súlyos esetben
      átfordulhat a Higgs tér polaritása.
    * Kicsinálja Kennyt. Szemetek!
    * Globális környezeti katasztrófa.
    * A reakció azonnal leáll. Az első fal bizonyos elemei károsodhatnak, de a
      kb. ~1g üzemanyag nem elég nagymértékű károkozáshoz.

12. Hol épül a Nemzetközi Termonukleáris Kísérleti Reaktor (ITER), az első
    reaktor méretű fúziós kísérlet?
    * Paks, Magyarország
    * CERN, Svájc
    * Cadarache, Franciaország
    * South Park, USA

13. Az alábbiak közül melyik nem igaz az ITER-rel kapcsolatban?
    * Az építéséhez háromszor annyi acélt használnak fel, mint amennyi az
      Eiffel-toronyhoz kellett.
    * A berendezésben -270 °C és 150 millió °C hőmérsékletű anyagok is
      találhatóak.
    * Tízszer annyi energiát termel, mint amennyit a működéséhez felhasznál.
    * Az ITER felépítésével az emberiség minden problémája megoldódik

14. Az ITER építésének költsége az EU részére 10 év alatt ~7 milliárd euró,
    amely egy európai uniós polgárnak ~2 euró költséget jelent éves szinten.
    Neked mi a véleményed erről?
    * Ez sose fog működni, kár erre pénzt költeni!
    * Érdekes kutatás, azonban túl kockázatos ennyi pénzt egy kísérleti
      berendezésre költeni.
    * Támogatom.
    * A jelenlegi energetikai és energiapolitikai helyzetben, a globális
      felmelegedés hatását érezve, nagyobb anyagi ráfordítást is indokoltnak
      tartanék.
    * Más vélemény: ...

